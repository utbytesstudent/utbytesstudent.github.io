<!DOCTYPE html>
<html lang="sv">
<head>
    <link rel="stylesheet" href="blogghome.css">
	<meta charset="UTF-8">
    <meta name="viewport" content="width=device-width, initial-scale=1.0">
    <title>Till Italien</title>
    <link rel="icon" type="image/x-icon" href="https://utbytesstudent.github.io/favicon.ico">
</head>
<body>
    <header>
		<h1><a href="index.html">Till Italien</a></h1>
        <p>En blogg om en utbytestermin i Italien</p>
	</header>
	<main>
        <div class="post-content">
            <h2>Terminsstart</h2>
            <p>De senaste två veckorna har jag spenderat dagarna på att träffa andra utbytesstudenter, besöka olika utflyktsmål, ätit god mat och tagit det lugnt. Men idag så var semestern över och det dags att börja med det som jag faktiskt kom hit för. 
            <br><br>
            </p><img src="https://i.imgur.com/Agi9kR5.jpg" alt="Jag och några andra erasmusstudenter åkte till i fredags till sjön Lago di Caldonazzo för att bada." class="imageb"> 
            <h5>Jag och några andra erasmusstudenter åkte i fredags till sjön Lago di Caldonazzo för att bada.</h5>
                
                <p>
                När schemat för höstens termin kom ut så visade det sig att en av kurserna som jag valt, Animal models of disease, krockade med mina andra kurser. Jag fick tipset att innan jag bestämmer mig för vilken kurs jag vill ta istället så kan jag delta på den första föreläsningen för att se om kursen passar mig. 
                <br><br>
                </p>
                <h2>Dags för föreläsning</h2>
                <p>
                Så idag gick jag på första föreläsningen i kursen Laboratory of biological data mining. Det står i förkunskapskravet att man ska ha ”Basic knowledge of probability theory and programming skills in Python, R or another language.”. Osäker på om jag faktiskt har dom förkunskaper som behövs så gick jag dit ändå, för kursen verkade intressant. 
                <br><br>
                Själva föreläsningen fungerade exakt på samma sätt som i Umeå. Läraren började med att berätta lite om kursens upplägg och lite viktiga datum. Sedan fick vi en 10 min bensträckare för att till sist gå igenom lite faktiskt material. Jag hade hört att i Italien så är man inte lika noga med tider som i Sverige, men den här läraren började exakt enligt schemat. 
                <br><br>
                I början av föreläsningen så fick alla presentera sig med namn och vad de pluggar för något. Den här kursen erbjuds nämligen till flera master program. Computer Science, Quantitative and Computational Biology och Mathematics. Vi var ungefär 15 studenter i klassrummet och i alla fall hälften verkar inte känna varandra sen tidigare. 
                <br><br>
                </p>
                <h2>Inte den enda svensken</h2>
                <p>
                Jag blev förvånad när en av studenterna presenterade att han är en utbytesstudent från Sverige. Än mer förvånad vart jag under rasten när vi pratade med varandra och det visade sig att han pluggar bioteknik i Umeå. Alltså samma utbildning som mig. Skillnaden är att han går en årskurs över mig. Jag tyckte att jag kände igenom honom när jag först klev in i klassrummet, men jag trodde att jag kanske hade sett honom här i Trento någonstans förra veckan. 
                <br><br>
                Hursomhelst så är detta den enda kursen vi har gemensamt då han läser bioinformatiksinriktningen i Umeå och därför läser andra kurser inom matematik/datavetenskap. 
                <br><br>
                Men när vi står och pratar med varandra så dyker en av de italienska studenterna in i konversationen, på svenska. Han hade tydligen läst gymnasiet i Uppsala och pratade därför svenska. 
                <br><br>
                Det hela kändes lite underligt med tanke på att jag inte träffat någon de senaste två veckorna med anknytning till Sverige.
                <br> <br>
            </p><img src="https://i.imgur.com/uZeyknG.jpg" alt="katt på altan" class="images"> 
            <h5>Någon stal min plats när jag satt på altanen för att plugga.</h5>
            <p>
                
                De andra kurserna jag har valt börjar av någon anledning inte förens den 25 september. Alltså om 2 veckor. Egentligen är det ganska skönt eftersom jag får lite av en mjukstart. 
                <br><br>
                Dessutom så hade jag nog inte orkat med ett fullspäckat schema just nu då jag har dragit på mig en rejäl förkylning. I lördags var jag helt utslagen med huvudvärk och halsont, nu är det bara nästäppan och halsontet som är kvar, men jag är inte helt återställd. 
                
                
            </p>
            
            <br>
            <p>Zacharina</p>
            <br>
            <p>2023-09-11, Trento </p>
        </div>
  
    </main>
    
</body>
</html>