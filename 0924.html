<!DOCTYPE html>
<html lang="sv">
<head>
    <link rel="stylesheet" href="blogghome.css">
	<meta charset="UTF-8">
    <meta name="viewport" content="width=device-width, initial-scale=1.0">
    <title>Till Italien</title>
    <link rel="icon" type="image/x-icon" href="https://utbytesstudent.github.io/favicon.ico">
</head>
<body>
    <header>
		<h1><a href="index.html">Till Italien</a></h1>
        <p>En blogg om en utbytestermin i Italien</p>
	</header>
	<main>
        <div class="post-content">
            <h2>Att vara inneboende</h2>
            <p>
                När jag först flyttade till Umeå så var jag inneboende i en lägenhet på stipendiegränd. Lägenheten var sliten men familjen var trevlig. Efter några månader så fick jag kontraktet för mitt korridorsrum på nydalahöjden där jag sedan bott i nästan 4 år. Så att bo tillsammans med andra är inget nytt för mig. 
<br><br>
Här i Italien så är jag inneboende hos en kvinna, hennes man, två katter och ett akvarium med fiskar. Jag har mitt egna rum och badrum, men delar kök. 
<br><br>
</p><img src="https://i.imgur.com/5tyYXYS.jpg" alt="utsikt" class="imageb"> 
<h5>Utsikt över bergen som jag ser varje dag.</h5>
<h2>Boende får man hitta själv</h2><p>
När jag letade efter boende så tyckte jag 450 euro var ganska mycket. I Umeå kan jag få en hel lägenhet för det priset. Men efter att ha kommit hit och pratat med många andra Erasmusstudenter, så har jag inte träffat någon som betalar mindre än mig i hyra. 
<br><br>
De flesta betalar runt 500-550 euro i månaden för en lägenhet som de delar med andra studenter. Rummen är ofta små, man delar badrum och möblerna är slitna.  
<br><br>
Jag tycker det är lite dåligt att universitetet i Trento inte hjälper erasmusstudenter att hitta boende. Utbytesstudenter är i en ganska sårbar situation. Det säger sig självt att det inte är helt lätt att försöka hitta boende i ett land man kanske aldrig varit i, som har bostadsbrist, och där man inte förstår språket.  
<br><br>
Många erasmusstudenter blir lurade eller utnyttjade. I Umeå så erbjuder universitetet boende i korridorer för alla utbytesstudenter, inklusive de som kommer från EU länder. Att stora delar, eller hela, erasmusbidraget ska gå till snåla eller rent kriminella hyresvärdar känns fel. 
<br><br>
Hursomhelst. Jag började leta boende i god tid i förväg och verkar ha haft tur. 
<br><br>
</p><h2>Mitt boende</h2><p>
Innan 2020 så hyrde min hyresvärd ut det här rummet via airbnb, men under covid blev det en omöjlighet så då började hon hyra ut till framförallt gästforskare och utbytesstudenter vid universitetet. Men hon sköter det lite som om det fortfarande är en airbnb. 
<br><br>
</p><img src="https://i.imgur.com/q25l0A5.jpg" alt="balkong" class="images"> 
<h5>En "balkong" kopplat till mitt badrum.</h5><p>
På söndagar så är det dags att tvätta lakan och handdukar, så om jag ska iväg under dagen så ser jag till att mitt rum är undanröjt innan jag lämnar. När jag sedan kommer hem så har jag nytvättade lakan. Och på den bäddade sängen så ligger två nytvättade vikta handdukar, precis som om man skulle bo på hotell. Jag behöver inte heller rengöra mitt badrum.  
<br><br>
Jag försökte en gång att hjälpa till att plocka ur diskmaskinen, men då vart jag artigt tillsagd att det behövde jag inte göra. 
<br><br>
Allra helst hade jag nog velat ha en egen lägenhet med kokvrå. Men jag har inte träffat någon annan som har det, så jag tror inte det är vanligt. 
<br><br>
</p><img src="https://lh3.googleusercontent.com/pw/ADCreHf2N-wXAzYOQEns-8gcQP1SKIepKtl-x6byyn9KU5tg4xqszUTjrhQluAh1_ndLm0znUV5uQw8UeSgScnd5tO5ETnMRF1PgKBRgnjrtlmsw4VVuU8Jf=w2400" alt="cykel" class="imageb"> 
<h5>Cykeln jag får låna.</h5><p>
Min hyresvärd har dessutom varit väldigt hjälpsam. Häromdagen fixade de iordning en cykel som jag kan få låna under tiden jag är här. Cykeln kommer jag att använda för att ta mig till universitetet. Jag kan använda den för att cykla ner till stan. Med betoning på NER till stan. Det är bara 4 km och jag behöver inte cykla på några vältrafikerade vägar. Men jag bor på sluttningen av ett högt berg. Det är kul att åka nedför i 4 km, men inte att cykla uppför i 4 km. 
<br><br>
Universitetsbyggnaden där jag läser ligger på samma höjd som mitt boende, så även om vägen dit inte är helt plan så är det ändå helt okej. 
<br><br>
</p><img src="https://i.imgur.com/USXzcdj.jpg" alt="Universitetsbyggnaden" class="imageb"> 
<h5>Byggnaden där jag har mina kurser är inte så imponderande på utsidan, men utsikten är fin. </h5><p>


Mat lagar jag normalt själv i köket. Jag har min egna hylla i kylskåpet och skafferiet. Saker som matolja, salt, kryddor och rengöringsmedel behöver jag inte köpa själv utan det delar vi på. 
<br><br>
</p><img src="https://i.imgur.com/Px33tOg.jpg" alt="kök" class="imageb"> 
<h5>Köket i lägenheten.</h5><p>
 Ibland har jag blivit bjuden på middag. Vid två tillfällen så har ”före detta hyresgäster”, folk som alltså tidigare hyrt mitt rum, kommit på besök och då har även jag blivit inbjuden. En annan gång hade min hyresvärd plockat kantareller i skogen och gjort en risotto hon ville bjuda på. Alla gånger så har maten varit väldigt god. 
 Men det kan vara lite stelt att sitta vid ett bord där jag är den enda som inte kan italienska, och några andra kan inte engelska.  


            </p>
            
            <br>
            <p>Zacharina</p>
            <br>
            <p>2023-09-24, Trento </p>
        </div>
  
    </main>
    
</body>
</html>